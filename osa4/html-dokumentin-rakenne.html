<!DOCTYPE html>
<html lang="fi">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Sähköinen julkaiseminen | HTML-dokumentin rakenne</title>
  </head>
  <body>
    <h1>HTML5-dokumentin rakenne</h1>

    <p>Tyhjän HTML5-dokumentin perusrakenne näyttää tältä:</p>

    <p>
      <code>
        &lt;!DOCTYPE html&gt;<br />
        &lt;html lang="en"&gt;<br />
        &lt;head&gt;<br />
        &nbsp;&nbsp;&lt;meta charset="UTF-8"&gt;<br />
        &nbsp;&nbsp;&lt;meta name="viewport" content="width=device-width,
        initial-scale=1.0"&gt;<br />
        &nbsp;&nbsp;&lt;title&gt;Document&lt;/title&gt;<br />
        &lt;/head&gt;<br />
        &lt;body&gt;<br />

        &lt;/body&gt;<br />
        &lt;/html&gt;
      </code>
    </p>

    <h2>DOCTYPE – dokumenttityypin määritys</h2>

    <p>
      Jokaisen HTML-dokumentin ensimmäinen rivi ilmoittaa, mitä HTML-versiota
      dokumentissa käytetään. Ilmoitus on tärkeä validaattoreille. Ne
      tarkistavat koodin aina suhteessa ilmoitettuun dokumenttityyppiin.
      Dokumenttityypin määritys on ainut html-tagiparin ulkopuolella sijaitseva
      elementti.
    </p>

    <p>HTML5 version dokumenttityyppimäärittely on hyvin yksinkertainen:</p>

    <p><code>&lt;!DOCTYPE html&gt;</code></p>

    <h2>HTML-tagipari rajaa koko dokumentin</h2>

    <p>
      Verkkosivu alkaa ja päättyy html-tagiin. Dokumenttityypin määritystä
      lukuun ottamatta kaikki muu sisältö kirjoitetaan html-tagiparin sisään.
    </p>

    <p>
      Aloittavassa html-tagissa ilmoitetaan sivun sisällön kieli. Kieli
      ilmoitetaan lang-attribuutilla. Attribuutin arvoksi tulee käytetyn kielen
      lyhenne. Englanninkielisen sisällön lyhenne on en ja suomenkielisen
      sisällön lyhenne on fi.
    </p>

    <p>Suomenkielinen sisältö ilmoitetaan aloittavassa html-tagissa näin:</p>

    <p><code>&lt;html lang="fi"&gt;</code></p>

    <h2>HEAD – dokumentin otsikko-osio</h2>

    <p>
      Head-tagiparin sisään sijoitetaan dokumenttia kuvaavia, ja sen muotoilua
      koskevia määrityksiä. Tärkeimmät head-osioon sijoitettavat asiat ovat
      käytettävän merkistön määritys, dokumentin ulkoinen otsake, eli title, ja
      linkki dokumentin ulkoasua määrittävään tyylitiedostoon. Head-osioon
      sijoitettavat asiat eivät näy selainikkunassa.
    </p>

    <h2>Merkistön määritys</h2>

    <p>
      HTML-dokumentissa käytettävä merkistö pitää ilmoittaa selaimelle, jotta se
      osaa näyttää kirjoitettavat merkit oikein.
    </p>

    <p>
      HTML5-dokumenttityypissä käytetään UTF-8 merkistöä (Unicode). UTF-8
      ratkaisee skandien, symbolien ja erikoismerkkien esittämisen ongelman
      verkkosivuilla. UTF-8 merkistöä käytettäessä skandit, symbolit ja
      erikoismerkit voidaan kirjoittaa normaalisti näppäimistöllä. Niitä ei enää
      tarvitse kirjoittaa hankalilla korvausmerkeillä.
    </p>

    <p>
      Käytettävä merkistö ilmoitetaan dokumentin otsikko-osioon (head)
      sijoitettavalla meta-tagilla näin:
    </p>

    <p><code>&lt;meta charset="UTF-8"&gt;</code></p>

    <h2>BODY – selainikkunassa näkyvä sisältö</h2>

    <p>
      Kaikki selainikkunassa näkyvä sisältö sijoitetaan body-tagiparin sisään.
    </p>
  </body>
</html>
