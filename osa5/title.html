<!DOCTYPE html>
<html lang="fi">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Sähköinen julkaiseminen | Title</title>
  </head>
  <body>
    <h1>Title, sivun ulkoinen otsake</h1>

    <ul>
      <li>title-tagipari sijaitsee dokumentin head-osiossa</li>
      <li>title-tagipari on pakollinen osa HTML-dokumenttia</li>
      <li>
        title tulee kirjoittaa jokaiseen HTML-dokumenttiin ja sen on oltava
        looginen
      </li>
      <li>sivulla saa olla ainoastaan yksi title-elementti</li>
      <li>title:n tulee kuvastaa kyseisen sivun keskeistä sisältöä</li>
    </ul>

    <h2>Mihin titleä käytetään?</h2>

    <p>
      Hakukoneet painottavat titlen merkitystä sivuja indeksoitaessa.
      Kunnollisen otsikoinnin ohella hyvä titletys on tehokkain yksittäinen
      keino edistää sivujesi löydettävyyttä.
    </p>

    <p>Titlellä on neljä tärkeää tehtävää:</p>

    <ul>
      <li>hakukoneet painottavat titleä indeksoinnissa</li>
      <li>hakukoneet esittävät title:n hakujen osumalistassa linkkitekstinä</li>
      <li>title näkyy selaimen yläpalkissa, kun sivu on avattuna</li>
      <li>
        selaimet ehdottavat title:ä oletusnimeksi, kun sivua lisätään selaimen
        bookmarks-listaan
      </li>
    </ul>

    <h2>Millainen titlen tulee olla?</h2>

    <h3>1. Ytimekäs ja ymmärrettävä</h3>

    <p>
      Title:n pitää olla lyhyt ja ymmärrettävä tiivistys sivun sisällöstä. Sen
      tulee kuvata sivun sisältöä mahdollisimman hyvin, vaikka lukija ei näkisi
      sivua.
    </p>

    <p>
      Koska title näkyy hakukoneiden listauksissa linkkitekstinä, ratkaisee
      titlen laatu usein sen, päätyykö ihminen kyseiselle sivulle vai ei.
    </p>

    <p>
      Hyvä title kertoo yksiselitteisesti kaksi asiaa: mitä sivu käsittelee ja
      mikä on sivuston nimi.
    </p>

    <h3>2. Ei liian pitkä</h3>

    <p>
      Jotta titlessä ilmoitettu teksti näkyy kokonaisuudessaan hakukoneiden
      osumalistauksissa, se ei saa olla liian pitkä. Noin 60-65 merkkiä on
      maksimi. Tätä pidempi teksti ei näy kokonaan Googlen osumalistauksessa.
    </p>

    <h3>3. Lähellä sivun pääotsikkoa</h3>

    <p>
      Mikään ei estä kirjoittamasta sivun pääotsikoksi samaa tekstiä kuin
      title-elementtiin, jos sama teksti toimii hyvin sekä ulkoisena otsakkeena
      että dokumentin pääotsikkona.
    </p>

    <p>
      Sivun pääotsikkoa ei kuitenkaan kannata kopioida titleksi
      rutiininomaisesti. Muista, että pelkän titlen nähdessään käyttäjä ei tiedä
      sivun asiayhteyttä.
    </p>

    <h3>4. Esimerkkejä hyvistä ja huonoista titleistä</h3>

    <p>
      Huonoja ratkaisuja, joissa titleksi on kopioitu (sinänsä hyvien)
      h1-otsikoiden sisältö sellaisenaan, on vaikkapa Tuotteet tai Historia.
    </p>

    <p>
      Tällaiset liian typistetyt yhden sanan titlet eivät kerro mitään
      täsmällistä sivun sisällöstä tai asiayhteydestä. Siksi ne eivät myöskään
      paranna sivun löydettävyyttä hakukoneilla. Lisäksi niistä puuttuu tieto
      siitä, minkä sivuston sivuja ne ovat.
    </p>

    <p>
      Parempia vaihtoehtoja edellisille huonoille titleille (Tuotteet, Historia)
      voisi olla esimerkiksi:
    </p>

    <ul>
      <li>Porat ja terät - Poraajat Oy</li>
      <li>Kotkan kaupungin historia - Kotkan kaupunki</li>
    </ul>

    <p>
      Nyt sivulla käsiteltävä sisältö on ilmoitettu täsmällisemmin. Pelkkä title
      kertoo mistä tuotteista on kyse, ja minkä historiasta on kysymys. Lisäksi
      molemmat titlet kertovat kenen sivustosta on kyse.
    </p>

    <h2>Kuinka sivuston nimi esitetään titlessä?</h2>

    <p>
      Sivuston nimen halutan lähes poikkeuksetta olevan osa kaikkien sivujen
      titleä, vaikkei se esiintyisikään itse sivun pääotsikossa (h1).
    </p>
    <p>
      Käytäntö on hyvä ja perusteltu, koska tällöin jokaisen sivun title
      välittää tiedon siitä minkä sivuston, yrityksen tai organisaation
      sivustosta on kyse.
    </p>
    <p>
      Vaikka sivuston nimi on tärkeä osa jokaisen sivun titleä, kannattaa sivun
      sisältöä kuvaava osio sijoittaa ehdottomasti ensimmäiseksi. Näin
      ensimmäiset sanat, jotka titlestä luemme, antavat tarkan kuvauksen sivun
      sisällöstä, eikä loppuosan lukeminen ole edes välttämätöntä.
    </p>
    <p>
      Tällaisessa toteutuksessa titlen ensimmäiset sanat vastaavat siihen mitä
      etsimme, ja mitä todennäköisesti olemme kirjoittaneet hakukoneeseen
      hakusanoiksi. Sivuston, yrityksen tai organisaation nimi kannattaa aina
      sijoittaa mieluummin titlen loppuun kuin sen alkuun.
    </p>
    <p>
      Ainut poikkeus on sivuston etusivu. Etusivun titleksi riittää pelkkä
      sivuston, yrityksen tai organisaation nimi.
    </p>
    <p>
      Näin sellaiset haut, joissa haetaan tiettyä sivustoa, yritystä tai
      organisaatiota, saadaan ohjattua sivuston etusivulle. Etusivun titleen ei
      kannata turhaan lisätä sijaintia kuvaavia sanoja kuten etusivu, kotisivu,
      tms.
    </p>

    <h2>Sivun sisällön kuvauksen erottaminen sivuston nimestä</h2>

    <p>
      Sivun sisältöä kuvaava osa ja sivuston/firman/organisaation nimi on aina
      erotettava toisistaan selkeällä ja käyttäjille tutulla tavalla. Yleisimmät
      ja selkeimmät erottimet ovat väliviiva ja pystyputki.
    </p>

    <ul>
      <li>Sivun keskeinen sisältö - Yritys Oy</li>
      <li>Sivun keskeinen sisältö | Yritys Oy</li>
    </ul>

    <p>HUOMIO:</p>
    <p>
      Nykyaikaisissa sivustojen teko-ohjelmissa, eli julkaisujärjestelmissä,
      titleä voidaan nimittää eri tavoilla: HTML-otsikko, Ulkoinen otsikko, Page
      title, tms. Kaikilla näillä tarkoitetaan kuitenkin samaa asiaa.
      Title-tagiparin väliin lisättävää tekstiä.
    </p>
    <p>
      Julkaisujärjestelmissä titleksi kirjoitetaan lähes aina pelkästään
      tehtävää sivua kuvaava teksti. Järjestelmät lisäävät erottimen ja sivuston
      nimen automaattisesti.
    </p>
  </body>
</html>
