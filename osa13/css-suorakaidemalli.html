<!DOCTYPE html>
<html lang="fi">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Sähköinen julkaiseminen | CSS-suorakaidemalli</title>
    <link rel="stylesheet" href="/harjoitustyyli.css"></link>
  </head>
  <body>
    <h1>CSS - suorakaidemalli</h1>

    <p>
      CSS-asettelu ja asioiden esitystapa perustuu suorakaiteen muotoisiin
      lohkoihin. Suorakaidemalli muistuttaa pitkälti HTML:stä tuttuja
      lohkoelementtejä. HTML-lohkoelementtejä ovat mm. taulukot,
      tekstikappaleet, otsikot, listat ja div-elementit.
    </p>

    <h2>Width</h2>

    <p>
      Width-ominaisuus ilmoittaa elementin leveyden. Arvoina on helpointa
      käyttää pikseleitä tai prosentteja. Annettaessa arvo prosentteina,
      määrittyy elementin koko suhteessa sitä ympäröivään elementtiin.
    </p>

    <ul>
      <li>leveys annetaan aina lukuarvona</li>
      <li>
        arvo määrittää ainoastaan elementin sisällön leveyden - täytteet ja
        marginaalit lisätään leveyteen
      </li>
      <li>max-width-ominaisuudella voidaan määrittää enimmäisleveys</li>
      <li>
        max-width on kätevä esim. tekstikappaleiden, koko sivun tai joustavan
        sisältöosan leveyden rajoittamiseen
      </li>
      <li>
        min-width-ominaisuudella voidaan määrittää minimileveys, tarvitaan
        harvoin
      </li>
    </ul>

    <h2>Height</h2>

    <p>
      Height-ominaisuus ilmoittaa elementin korkeuden. Arvoina on helpointa
      käyttää pikseleitä tai prosentteja. Annettaessa arvo prosentteina,
      määrittyy elementin koko suhteessa sitä ympäröivään elementtiin.
      Useimmissa tapauksissa elementin korkeus on fiksua jättää määrittelemättä
      ja antaa elementin joustaa sisällön vaatiman tilan mukaan.
    </p>

    <ul>
      <li>
        arvo määrittää ainoastaan elementin sisällön korkeuden - täytteet ja
        marginaalit lisätään korkeuteen
      </li>
      <li>
        min-height-ominaisuudella voidaan määrittää elementin minimikorkeus
      </li>
      <li>
        min-height voi olla hyödyllinen esimerkiksi sivun jonkin osion
        vähimmäiskorkeuden määrittämisessä
      </li>
    </ul>

    <h2>Margin</h2>

    <p>
      Kaikkien HTML-lohkoelementtien (tekstikappale, otsikkotaso, kuva, lista,
      taulukon solu jne.) ympärille (elementin ulkopuolelle) voidaan määritellä
      marginaali eli tyhjä tila. Marginaalit ovat aina läpinäkyviä.
      Marginaaleille voidaan antaa arvo pituusyksikköinä (esim. px) tai
      prosentteina. Jos yksikkönä käytetään prosentteja, lasketaan marginaalin
      koko suhteessa elementtiä ympäröivään tilaan (esim. selainikkunaan).
      Marginaalien arvojen antojärjestys on ylhäältä alkaen myötäpäivään, eli:
    </p>

    <ul>
      <li>ylämarginaalin arvo</li>
      <li>oikean marginaalin arvo</li>
      <li>alamarginaalin arvo</li>
      <li>vasemman marginaalin arvo</li>
    </ul>

    <p>
      Jos kaikki marginaalit (ylä, oikea, ala, vasen) halutaan määrittää saman
      suuruisiksi, riittää että annetaan vain yksi arvo. Seuraava esimerkki
      määrittää kaikki tekstikappaleiden (p) marginaalit yhdellä kertaa 15
      pikselin suuruisiksi.
    </p>

    <p><code>p { margin: 15px; }</code></p>

    <p>
      Seuraava esimerkki poistaa sivulta ylä- ja alamarginaalit mutta tekee
      sivun oikealle ja vasemmalle reunalle 8% levyiset marginaalit.
      Prosentteina annettavat marginaalit ovat suhteellisia, eli selainikkunan
      koon mukaan määrittyvinä.
    </p>

    <p><code>body { margin: 0% 8% 0% 8%; }</code></p>

    <p>
      Edellä kuvattua järjestystä (myötäpäivään ylhäältä alkaen) kannattaa
      selkeyden vuoksi noudattaa myös silloin kun jokainen marginaali
      määritellään erillisillä ominaisuus-arvo -pareilla. Seuraava esimerkki
      toteuttaa täsmälleen saman asian kuin edellinen, ainoastaan eri tavalla
      kirjoitettuna:
    </p>

    <p>
      <code
        >body {<br />
        &nbsp;&nbsp;margin-top: 0%;<br />
        &nbsp;&nbsp;margin-right: 8%;<br />
        &nbsp;&nbsp;margin-bottom: 0%;<br />
        &nbsp;&nbsp;margin-left: 8%;<br />
        }</code
      >
    </p>

    <h2>Padding</h2>

    <p>
      Suorakaidemallissa kaikille lohkoelementeille voidaan määritellä täyte
      (padding). Täyte tarkoittaa elementin reunan ja sen sisällön väliin jäävää
      tyhjää tilaa, vaikkapa taulukkoon sijoitetun tekstin ja taulukon solun
      reunan välistä tyhjää tilaa. Jos padding ominaisuudelle annetaan vain yksi
      arvo, se määrittää täytteen leveyden elementin jokaiselle sivulle samaksi.
      Jos elementin eri sivuille halutaan antaa eri suuruiset täytteet, tulee
      jokaisen sivun täyte määritellä erikseen. Aivan kuten marginaaleja
      asetettaessa. Seuraava esimerkki määrittää taulukon solun (td) sisällän ja
      solun reunan väliin on 10 pikselin suuruisen täytteen:
    </p>

    <p><code>td { padding: 10px; }</code></p>

    <p>
      Seuraava esimerkki määrittelee taulukon solun täytteiksi 5 pikseliä ylös
      ja alas, ja 10 pikseliä oikealle ja vasemmalle:
    </p>

    <p><code>td { padding: 5px 10px 5px 10px; }</code></p>

    <h2>Border</h2>

    <p>
      Suorakaidemallissa kaikki lohkoelementit varaavat itselleen suorakaiteen
      muotoisen tilan. Tilan rajoja kutsutaan reunuksiksi. Oletuksena
      elementtien reunukset ovat näkymättämiä mutta ne saadaan näkyviksi
      määrittämällä reunukselle väri, tyyppi ja paksuus.
    </p>

    <ul>
      <li>border-width = reunaviivan leveys</li>
      <li>border-color = reunaviivan väri</li>
      <li>border-style = reunaviivan tyyppi</li>
    </ul>

    <p>Millaiset reunukset seuraava esimerkki tekee ja mille?</p>

    <p>
      <code
        >table {<br />
        &nbsp;&nbsp;border-width: 0px 1px 0px 1px;<br />
        &nbsp;&nbsp;border-style: solid;<br />
        &nbsp;&nbsp;border-color: red;<br />
        }</code
      >
    </p>
  </body>
</html>
