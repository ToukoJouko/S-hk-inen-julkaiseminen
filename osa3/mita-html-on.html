<!DOCTYPE html>
<html lang="fi">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Sähköinen julkaiseminen | Mita HTML on?</title>
  </head>
  <body>
    <h1>Mitä HTML on?</h1>
    <a href="https://www.w3schools.com/">https://www.w3schools.com/</a><br>
    <a href="https://www.w3.org/">https://www.w3.org/</a><br>
    <a href="https://validator.w3.org/">https://validator.w3.org/</a>
    <p>
      HTML (HyperText Markup Language) on yksinkertainen merkitsemiskieli, jolla
      tehdään selaimella katseltavia HTML-tiedostoja eli websivuja.
    </p>
    <p>
      HTML-dokumentit ovat muotoilematonta tekstiä sisältäviä tiedostoja, jotka
      on tallennettu .html muotoon. HTML-dokumentteja, eli verkkosivuja, voidaan
      luoda millä tahansa tekstieditorilla (esim. Notepad) tai verkkosivujen
      luontiin tarkoitetulla koodieditorilla (esim. Visual Studio Code).
    </p>
    <p>
      HTML-dokumentissa ainoastaan pienet ja suuret kirjaimet, välimerkit ja
      välilyönnit toistuvat sivulla sellaisena kuin ne kirjoitetaan. Kaikki muu
      muotoilu tehdään HTML-komennoilla (tageilla) ja CSStiedostossa
      määritellyillä tyylisäännöstöillä.
    </p>
    <h2>HTML kuvaa sivun rakennetta</h2>
    <p>
      HTML-dokumentti sisältää sivulla näkyvän tekstin lisäksi ainoastaan
      HTML-elementtejä (ns. tageja), sekä joihinkin tageihin liitettäviä
      lisämääreitä eli attribuutteja.
    </p>
    <p>
      Tageilla ja attribuuteilla merkitään HTML-dokumentin rakennetta.
      Esimerkiksi sivun pääotsikko rajataan h1-tagiparin (heading 1) sisään, ja
      leipätekstikappaleet p-tagiparien (paragraph) sisään.
    </p>
    <p>
      HTML ei ole ohjelmointikieli, jolla voidaan pakottaa sivun ulkoasu
      tiettyyn ennalta määrättyyn muotoon, päinvastoin. HTML:n perusajatus on
      tuottaa dokumentteja, jotka mukautuvat erilaisille katseluvälineille.
      Mukautuvuus on HTML:n vahvuus, ei heikkous. Parhaimmillaan sama
      HTMLdokumentti toimii hyvin eri laitteilla ja erikokoisilla näytöillä.
    </p>
    <h2>Elementit eli tagit</h2>
    <p>
      HTML-komentoja kutsutaan elementeiksi eli tageiksi. Suurin osa
      HTML-elementeistä koostuu aloitus- ja lopetustagista. Näitä kutsutaan
      tagipareiksi.
    </p>
    <p>
      Tagien vaikutusalue rajataan aloitus- ja lopetustagilla. Aloitus- ja
      lopetustagit ovat muuten samanlaisia mutta lopetustagiin kirjoitetaan
      kauttaviiva ennen tagin nimeä.
    </p>
    <p>
      Kaikki selainikkunassa näkyvä sisältö kirjoitetaan aina body-tagiparin
      sisään.
    </p>
    <p>
      On myös muutamia tageja, joilla ei ole lopetustagia. Yleisimpiä
      päätteettömistä tageista ovat kuvan sivulle hakeva img-tagi ja pakotetun
      rivinvaihdon tekevä br-tagi. Img-tagi ei rajaa sivulta mitään aluetta, se
      ainoastaan hakee sivulle näytettävän kuvan. Myöskään br ei rajaa mitään
      aluetta, se ilmoittaa yksinkertaisesti että tässä kohdassa on pakotettu
      rivinvaihto.
    </p>
    <h2>Attribuutit</h2>
    <p>
      Useiden HTML-tagien yhteydessä voidaan käyttää lisämäärityksiä eli
      attribuutteja, koska pelkkä HTML-tagi ei riitä kertomaan kaikkea
      tarvittavaa tietoa tagin toiminnasta. Attribuutit sijoitetaan aina
      aloitustagin sisään. Yhteen tagiin voidaan tarvittaessa lisätä useita
      attribuutteja.
    </p>
    <p>
      Attribuutti kertoo mitä asiaa määritetään. Attribuutit eivät toimi vielä
      sellaisenaan, vaan niille tulee aina antaa jokin arvo. Arvo määrittää
      attribuutin toimintaa, eli millaiseksi asia määritetään.
    </p>
    <p>
      Lisättäessä tagille attribuutti, jätetään välilyönti aloitustagin nimen ja
      attribuutin väliin. Attribuutin nimen jälkeen kirjoitetaan
      yhtäsuuruusmerkki, jonka jälkeen kirjoitetaan attribuutille annettava arvo
      lainausmerkkeihin kehystettynä. Kuulostaa monimutkaiselta mutta on itse
      asiassa yksinkertaista.
    </p>
    <p>
      Esimerkiksi jonkin elementin leveys määritetään width-attribuutilla ja
      sille annettavalla arvolla. Jos arvo annetaan lukuna, se kuvaa leveyttä
      näytön pikseleinä. Vaikkapa näin: width=”450”. Leveyttä määrittävä arvo
      voidaan antaa myös prosentteina, jolloin luku kuvaa elementin kokoa
      suhteessa sitä ympäröivään tilaan. Esimerkiksi width=”50%” määrittää
      elementin kooksi puolet ympärillä olevasta tilasta.
    </p>
    <p>
      Attribuuttien käyttäminen vaikuttaa ehkä hieman mutkikkaalta, mutta on
      ensimmäisten käytännön kokeilujen jälkeen hyvin helppoa.
    </p>
    <p>
      Kullakin tagilla on joukko mahdollisia attribuutteja, ja kullakin
      attribuutilla on joukko mahdollisia arvoja.
    </p>
    <h2>Entä se ulkoasu?</h2>
    <p>
      Pelkillä HTML-tageilla, ja niihin liitetyillä attribuuteilla toteutetut
      verkkosivut ovat ulkoasultaan väistämättä hyvin koruttomat ja ankeat. Tämä
      johtuu siitä, että HTML-kieltä ei ole tarkoitettu tarkasti määritellyn
      ulkoasun tekemiseen, vaan pelkästään dokumentin rakenteen merkitsemiseen.
      Siksi ulkoasultaan näyttävien sivustojen tekeminen pelkän HTML:n avulla on
      mahdotonta.
    </p>
    <p>
      Sivuston ulkoasun muotoilu ja elävöittäminen tehdään erillisen
      tyylitiedoston (CSS) ja kuvien avulla.
    </p>
  </body>
</html>
